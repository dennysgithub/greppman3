+++
author = "DAN"
categories = []
date = 2020-11-14T23:00:00Z
description = "Är du en lokal företagare så är en bra plats i Google Maps listan enormt värdefull. Många bryr sig inte ens om att scrolla längre ned utan väljer direkt ut ett av de tre företagen i Googles 3-pack. (exempel på ett 3-pack nedan)"
image = "/images/5faktorer-gmb-thumb.png"
title = "Fem faktorer som påverkar din ranking i Google Maps"
type = "post"

+++
**Är du en lokal företagare** så är en plats i Google Maps 3-pack ett måste. Många bryr sig inte ens om att scrolla längre ned utan väljer direkt ut ett av de tre företagen i Googles 3-pack. (exempel på ett 3-pack nedan)

![](/images/snack-pack-01.png)

Det finns många olika funktioner i Google My Business men fem av dom har enligt tester visat sig ha ett direkt inflytande på rankingen. Här kommer dem! </br><br></br>

## **1. Verifiera din Google My Business profil.**

Att verifiera din Google My Business profil är viktigt, inte bara för bättre ranking men också av säkerhetsskäl. När din profil inte är verifierad så kan vem som helst ändra informationen eller t.om. ta över ägarskapet för den.

Om du inte vet om din profil är verifierad så kan du använda [Google's verifieringskontroll](https://support.google.com/business/workflow/9289460?hl=sv "Google's verifieringskontroll").

Har du inte verifierat din profil än så kan du enkelt göra det genom att besöka [den här länken](https://support.google.com/business/answer/7107242?hl=sv "den här länken") och följa stegen som Google tar dig igenom.

När du är färdig kommer Google att skicka ett brev till dig med en PIN-kod som du behöver knappa in. Brevet kan dröja ett par veckor innan det kommer fram.

## **2. Val av företagsnamn.**

Företagsnamnet kan ha en stor påverkan på din ranking i Google Maps, vilket är lite olyckligt.

Du har kanske ingen större lust att ändra ditt företagsnamn eller ens möjlighet att göra så men vad du kan göra är att titta på dina konkurrenter som drar fördel av detta genom att lägga till s.k ”sökord” i sina företagsnamn och föreslå en ändring eftersom det strider mot Googles riktlinjer.

Här ser du t.ex. ett företag som skapat en profil som heter "Rörmokarn' i Göteborg" för att kunna dyka upp högt för just de sökorden. När du sedan klickar på deras hemsida så kommer du till "Partille VVS & Entreprenad".

![](/images/foretagsnamn-gmb.gif)

Jag rekommenderar inte att själv lägga till sökord i ditt företagsnamn då du riskerar att bli bannlyst. Ta en titt på dina konkurrenter och anmäl dem istället till Google.

</br>

</br>

## **3. Val av kategori.**

Att välja kategori kan verka självklart men det är inte alltid så rättframt som man kan tro. 

Jag rekommenderar att inte bara välja den kategorin som bäst beskriver er verksamhets tjänster och produkter utan att välja den kategorin som ni också vill ranka högst för. 

Du kanske är en VVS-entreprenör som rankar bra för generella rörmokar-termer men skulle vilja fokusera mer på kylteknik. Då rekommenderar jag att du ska välja den kategorin där du vill växa mest. 

Glöm inte bort att se till så att hemsidan är sökmotoroptimerad för kategorin du väljer. 

Ett annat tips är att ta en titt på dina konkurrenter som rankar högst för de termerna du är ute efter, vad har de valt för kategori? Ofta kan man se ett tydligt mönster där.

Ta brottmålsadvokat som exempel.

Om jag söker på ”brottmålsadvokat göteborg” så ser jag att den som som ligger överst har valt just ”brottmålsadvokat” som sin kategori medan företagen som hamnar under har valt ”Advokatbyrå” som kategori.

![](/images/kategori-01.png)

Nu kanske det är så att företagen under inte bara sysslar med brottmål och därför har de valt ”Advokatbyrå” som sin kategori, men om det inte är så, så hade en ändring av kategori gjort nytta här.<br>

## **4. En väloptimerad hemsida.**

Om din hemsida rankar bra i Googles organiska sökfält så kommer det bidra till din ranking i Google Maps, **så se till så din hemsida är ordentligt sökmotoroptimerad**.

Har du optimerat den för de sökord du vill dyka upp för? Fungerar den som den ska på mobiler? Är den så långsam att folk klickar tillbaka innan sidan hinner laddas? Vet du hur många som besöker hemsidan? Hur många av dem konverteras till kunder? 

Att inte se över hemsidan är som att aldrig besiktiga bilen och förvänta sig att den alltid kommer fungera bra.

Om du skulle ha en verksamhet som existerar på olika platser i landet och således har flera olika Google My Business profiler så rekommenderar jag att du länkar från profilerna till speciella platser på din hemsida som hanterar just de platserna för ökad effekt, istället för att länka till huvudsidan från allihop.<br>

## **5. Recensioner, ju fler desto bättre.**

Föga förvånande så kan recensioner vara ett av de mest effektiva sätten att lyfta din ranking och få telefonen att ringa!

![](/images/gmb-recensioner.png)

Många företag investerar tid & pengar i annonser och annan marknadsföring men förbiser helt betydelsen av recensioner.

Men du har säkert själv kollat in recensionerna innan du bestämt dig för en ny frisör eller när du behövde en låssmed, eller hur? Så du vet hur inflytelserika dom är!

De förbättrar inte bara din ranking i Google Maps och gör det mer lockande för kunder att göra affärer med er, ni kan även använda de många positiva recensionerna som ett marknadsföringsverktyg.

Så det är väldigt viktigt att uppmuntra dina kunder till att lämna en recension.

Du kan ta en titt här där jag har skrivit om [hur du fixar fler Google recensioner.](https://www.greppman.se/hur-du-fixar-fler-google-recensioner/)

***

***

#### **Så, där har du fem faktorer som garanterat har ett inflytande på er ranking i Google Maps.**

> Jag rekommenderar dock fortfarande att lägga till många foton, särskilda öppettider, skapa Q&A’s och annat för att göra profilen så engagerande som möjligt för besökarna.
>
> Ju mer engagerande den är, desto längre kommer folk stanna på profilen och det skickar signaler till Google att din profil är värdefull för besökarna och du blir belönad med bättre ranking.<br>

### **Lycka till!**