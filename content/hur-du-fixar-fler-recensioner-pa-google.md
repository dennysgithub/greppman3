+++
author = ""
categories = []
date = 2020-11-15T23:00:00Z
description = ""
draft = true
image = ""
title = "Generera & hantera recensioner för ditt företag"
type = "post"

+++
## **Generera & hantera recensioner för ditt företag.**

![gmb-recensioner](/images/post/gmb-recensioner.png)  
<span style="font-size:20px;">Har du någonsin varit avundsjuk på en konkurrent som har massor av 5-stjärniga recensioner medan du själv sitter på ett ynka fåtal? Då är det dags att ändra på det!</span>

Alla vet hur mycket recensioner betyder. Användare som letar efter det bästa företaget väljer ofta det med flest och bäst recensioner och även Google älskar företag med många bra recensioner och ger de bättre ranking tack vare dem.

Det jobbiga är att fråga sina kunder om en recension, det kan kännas påträngande och kanske t.om. pinsamt.

"Kan du lämna en recension på Google för mig?"  
"Hm.. okej, visst"  
"Okej bra, gå in på din dator eller mobil och sök på vårat företag och leta reda på det i listan bland företag och sedan klickar du på.." **Sluta, det är redan för långt och chansen att du faktiskt får en recension är liten.**

Man kan ju faktiskt också länka till sin profil **och det är en betydligt enklare väg att gå,** men om du någonsin har försökt länka din GMB profil till någon så vet du att det blir en väldigt lång och konstig länk som varken ser seriös ut eller är något som folk vågar klicka på.

Men det finns en lösning. <mark>Vi ska skapa ett s.k "GMB Short Name".</mark>

**Så här gör du:**  
_OBS! Om din Google My Business profil inte är verifierad ännu så kommer du inte att ha tillgång till den här funktionen._

* Logga in i ditt <a href="[https://www.google.com/intl/sv_se/business/](https://www.google.com/intl/sv_se/business/ "https://www.google.com/intl/sv_se/business/")" target="_blank">Google My Business konto.</a>
* Öppna platsen du vill skapa ett GMB short name för. (om ditt företag har flera platser)
* På startsidan hittar du en ruta som heter "Ditt företag finns på Google". **Klicka på "dela din företagsprofil".** ![dela-din-foretagsprofil](/images/post/dela-foretagsprofil.png)
* **Klicka på redigerings-ikonen.**

![redigera-profil-namn](/images/post/redigera-namn.png)

* **Välj ditt namn och klicka på tillämpa. Använd ert företagsnamn, en förkortning av det eller kanske något som kunder brukar kalla er. Håll det kort och simpelt.**

Du har nu en kort & snygg länk som går direkt till din Google My Business profil.

<mark>Men om du tänker dela med dig av länken i syftet att skaffa recensioner så finns det ett steg till vi vill ta.</mark>

***

**_Uppdatering 2020-03-21:_** _Pga rådande omständigheter så har Google temporärt stängt ned vissa funktioner så som recensioner och Q&A. Finns inte rutan i din kontrollpanel så är det inte fel hos dig, utan det är Google som har stängt ned funktionen tillfälligt. Så snart de börjar öppna upp igen så går jag ut med informationen i bloggen._

**Uppdatering 2020-04-10:** Google har gjort det tillgängligt att svara på recensioner igen. Fler funktioner kommer snart att öppnas upp. För mer information läs [här](https://support.google.com/business/answer/9792336?hl=en).

***

På startsidan hittar du rutan nedan, **klicka på "Dela recension från"**

![redigera-profil-namn](/images/post/fa-din-forsta-recension.png)

Och där har du din länk. ![redigera-profil-namn](/images/post/recensions-lanken.png)

Kopiera den och spara. **När någon använder länken så kommer de till din Google My Business profil och rutan för att lämna en recension poppar upp direkt.** Enklare blir det inte för en kund att lämna en recension. Testa länken själv!

**<span style="font-size:23px;">Hur ska vi implementera det här nu då?</span>**

Det finns många vägar att gå men jag ska nämna några stycken.

* Börja med att skapa en plats på din hemsida där du uppmanar kunder att lämna en recension/berätta vad de tyckte och inkludera länken, gör samma sak på dina sociala medier, se till så du uppmanar folk att lämna recensioner på alla plattformar.
* Skapa en QR-kod för länken och ha med den på alla slags lämpliga papper du skickar ut till kunder, fakturor, etc. Självklart med en uppmaning om att lämna recension så folk förstår vad det är för något.
* Använd samma QR-kod och designa en snygg skylt/plakat som du kan ha i receptionen i ditt hotell, ovanpå kassan i frisörsalongen, etc. **Var kreativ!**

***

**<mark>OBS!</mark>** Byt **INTE** ut rabatter eller dylikt mot recensioner. <mark>**Detta är strikt förbjudet enligt Google**</mark> och du riskerar att inte bara förlora alla dina recensioner om de kommer på dig utan även hela profilen.

***

Bra, nu har vi löst hur du ska generera recensionerna. Men en väldigt värdefull sak som många företagare helt struntar i är att **<span style="font-size:22px;">faktiskt svara på recensionerna.</span>**

Det ser inte bara bra ut för användare som kikar på din profil utan Google älskar det också!

Allt du behöver göra är att svara på en positiv recension med ett simpelt **"Tack så mycket \[namn\] för din fina recension!"** Försök att inte svara identiskt på varje recension utan ge det en liten twist hela tiden så folk ser att du bryr dig.

**<span style="font-size:22px;">Negativa recensioner då?</span>**  
<span style="font-size:18px;">Här har du chansen att verkligen visa vad för slags företag ni är. Bemöt negativa recensioner på bästa möjliga sätt, be om ursäkt när något gått fel, be dem ringa dig för att arbeta fram en lösning, etc. Detta kommer inge en sån otrolig tillit hos dina framtida kunder så du anar inte!</span>

**<span style="font-size:22px;">Om någon ljuger rakt upp och ned och har inte ens varit kund hos oss då!?</span>**<span style="font-size:18px;">Då behöver du rapportera recensionen. Det bästa sättet att göra detta är via sociala medier. Antingen genom twitter <a href="[https://twitter.com/googlemybiz?lang=sv](https://twitter.com/googlemybiz?lang=sv "https://twitter.com/googlemybiz?lang=sv")" target="_blank">@GoogleMyBiz</a> eller via deras <a href="[https://www.facebook.com/GoogleMyBusiness/Facebook](https://www.facebook.com/GoogleMyBusiness/Facebook "https://www.facebook.com/GoogleMyBusiness/Facebook")" target="_blank">Facebook sida.</a></span>

Samla på dig bevismaterial i ett Google Dokument och skicka det till dem. De brukar svara inom en vecka och det kan dröja längre än så innan något händer, ibland kan det tyvärr vara svårt att få något att hända alls så man kan behöva jobba fram och tillbaka med Google ett tag.